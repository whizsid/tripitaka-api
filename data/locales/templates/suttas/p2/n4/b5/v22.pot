"Project-Id-Version: Tripitaka-API-1.0\n"
"Last-Translator: Community\n"
"Language-Team: WhizSid <whizsid@aol.com>\n"
"POT-Creation-Date: 2020-01-17 23:42-0500\n"
"PO-Revision-Date: 2020-01-17 23:42-0500\n"
"MIME-Version: 1.0\n"
"Content-Type: text/plain; charset=UTF-8\n"
"Content-Transfer-Encoding: 8bit\n"
"Plural-Forms: nplurals=2; plural=(n != 1);\n"
"Language: si_LK\n"

#. Section Title
msgctxt "p2_n4_b5_v22_s1"
msgid "1. අක්කොසක සූත්‍රය"
msgstr ""

#. Paragraph
msgctxt "p2_n4_b5_v22_s1_p1"
msgid "’’මහණෙනි, යම් ඒ භික්‍ෂුවක් තෙම බ්‍රහ්මචාරීන්ට නින්‍දා පරිභව කරන්නේ, ආර්‍ය්‍යයන්ට දොස් කියන්නේ වේද, ඔහුගේ දෝෂ පසක් කැමතිවිය යුතුය.’’කවර පසක්ද යත්? සිඳින ලද ලෝකෝත්තර මාර්‍ග ඇති පාරාජිකාවට පැමිණියෙක් හෝ වේ. එක්තරා ඉතා කිළුටු ඇවතකට හෝ පැමිණෙයි. දැඩිවූ බලවත් ව්‍යාධියක් හෝ ස්පර්‍ශ කරයි. ඉතා මුළාවූයේ කළුරිය කරයි. ශරීරයාගේ බිඳීමෙන් මරණින් මත්තෙහි සැප නැති, දුකට පිහිටවූ, නපුරු සේ පතිත වන්නාවූ නරකයෙහි උපදියි යන පසයි.’’මහණෙනි, යම් ඒ භික්‍ෂුවක් තෙම බ්‍රහ්මචාරීන්ට නින්‍දා පරිභව කරන්නේ, ආර්‍ය්‍යයන්ට දොස් කියන්නේ වේද, ඔහුගේ දෝෂ පසක් කැමතිවිය යුතුය."
msgstr ""

#. Section Title
msgctxt "p2_n4_b5_v22_s2"
msgid "2. ගන්ඩන කාරක සූත්‍රය"
msgstr ""

#. Paragraph
msgctxt "p2_n4_b5_v22_s2_p1"
msgid "’’මහණෙනි, යම් ඒ භික්‍ෂුවක් තෙම දබර කරන්නෙක්, කළහ කරන්නෙක්, විරුද්‍ධ වාද කරන්නෙක්. විරුද්‍ධ කථාබස් කරන්නෙක්, සංඝයා කෙරෙහි අධිකරණ කරන්නෙක් වේද, ඔහුට දෝෂ පසක් කැමතිවිය යුතුයි.’’කවර පසක්ද යත්? නොලබන ලද්ද නොලබයි. ලබන ලද්ද පිරිහෙළයි. ලාමකවූ කීර්ති ශබ්දයක් පැන නගියි. ඉතා මුළාවූයේ කළුරිය කරයි. ශරීරයාගේ බිඳීමෙන් මරණින් මතු සැප නැති, දුකට පිහිටවූ, නපුරුසේ පතිත වන්නාවූ නරකයෙහි උපදියි යන පසයි.’’’’මහණෙනි, යම් ඒ භික්‍ෂුවක් තෙම දබර කරන්නෙක්, කළහ කරන්නෙක්, විරුද්‍ධ වාද කරන්නෙක්. විරුද්‍ධ කථාබස් කරන්නෙක්, සංඝයා කෙරෙහි අධිකරණ කරන්නෙක් වේද, ඔහුට දෝෂ පසක් කැමතිවිය යුතුයි."
msgstr ""

#. Section Title
msgctxt "p2_n4_b5_v22_s3"
msgid "3. සීලවිපත්‍යාදීනව සූත්‍රය"
msgstr ""

#. Paragraph
msgctxt "p2_n4_b5_v22_s3_p1"
msgid "’’මහණෙනි, දුශ්ශීලයාගේ ශීල විපත්තියෙහි මේ දෝෂ පසක් වෙත්.’’කවර පසක්ද යත්? මහණෙනි, මේ ශාසනයෙහි සීල විපත්තියට පැමිණියාවූ දුශ්ශීල තෙමේ ප්‍රමාදය හේතු කොට ගෙණ මහත්වූ සම්පත් පිරිහීමට පැමිණේ. මහණෙනි, දුශ්ශීලයාගේ සීල විපත්තියෙහි මේ පළමුවන දෝෂය වේ.’’මහණෙනි, නැවත අනිකක්ද කියමි. ශීල විපත්තියට පැමිණියාවූ දුශ්ශීලයාගේ ලාමකවූ කීර්ති ශබ්දයක් පැන නගියි. මහණෙනි, දුශ්ශීලයාගේ ශීල විපත්තියෙහි මේ දෙවන දෝෂය වේ. මහණෙනි, නැවත අනිකක්ද කියමි. සීල විපත්තියට පැමිණියාවූ දුශ්ශීල තෙමේ ක්‍ෂත්‍රිය පිරිසකට හෝ බ්‍රාහ්මණ පිරිසකට හෝ ගාහපති පිරිසකට හෝ ශ්‍රමණ පිරිසකට හෝ යම් යම්ම පිරිසකට පැමිණේද, විශාරද නොව මතුවූයේ පැමිණෙයි. මහණෙනි, දුශ්ශීලයාගේ ශීල විපත්ති යෙහි මේ තුන්වන දෝෂය වේ. මහණෙනි, නැවත අනිකක්ද කියමි. සීල විපත්තියට පැමිණියාවූ දුශ්ශීල තෙම ඉතා මුළාවූයේ කළුරිය කරයි. මහණෙනි, දුශ්ශීලයාගේ සීල විපත්තියෙහි මේ සතරවන දෝෂය වේ මහණෙනි, නැවත අනිකක්ද කියමි. සීල විපත්තියට පැමිණියාවූ දුශ්ශීල තෙමේ ශරීරයාගේ බිඳීමෙන් මරණින් මතු සැප නැති, දුකට පිහිටවූ නපුරුසේ පතිත වන්නාවූ නරකයෙහි උපදී. මහණෙනි, දුශ්ශීලයාගේ සීල විපත්තියෙහි මේ පස්වන දෝෂය වේ.’’මහණෙනි, දුශ්ශීලයාගේ ශීල විපත්තියෙහි මේ දෝෂ පසක් වෙත්.’’මහණෙනි, සිල්වත්හුගේ සීල සම්පත්තියෙහි මේ අනුසස් පසක් වෙත්.’’කවර පසක්ද යත්? මහණෙනි, මේ ශාසනයෙහි සීලයෙන් යුක්තවූ සිල්වත් තෙම අප්‍රමාදය හේතුකොට ගෙණ මහත්වූ සම්පත් රාශියට පැමිණේ. මහණෙනි, සිල්වත්හුගේ සීල සම්පත්තියෙහි මේ පළමුවන ආනිශංසය වේ. මහණෙනි, නැවත අනිකක්ද කියමි. සීලයෙන් යුක්තවූ සිල්වත්හුගේ යහපත්වූ ගුණ ඝෝෂාවක් පැන නගියි. මහණෙනි, සිල්වත්හුගේ සීල සම්පත්තියෙහි මේ දෙවන ආනිශංසය වේ. මහණෙනි, නැවත අනිකක්ද කියමි. සීලයෙන් යුක්තවූ සිල්වත් තෙමේ ක්‍ෂත්‍රිය පිරිසකට හෝ, බ්‍රාහ්මණ පිරිසකට හෝ, ගෘහපති පිරිසකට හෝ, ශ්‍රමණ පිරිසකට හෝ, යම් යම්ම පිරිසකට පැමිණියේද, නිර්භයව, මකුනොවී පැමිණෙයි. මහණෙනි, සිල්වත්හුගේ සීල සම්පත්තියෙහි මේ තුන්වෙනි ආනිශංසය වේ. මහණෙනි, නැවත අනිකක්ද කියමි. සීලයෙන් යුක්තවූ සිල්වත් තෙමේ මුළානොවූයේ කළුරිය කරයි. මහණෙනි, සිල්වත්හුගේ සීල සම්පත්තියෙහි මේ සතරවන ආනිශංසය වේ. මහණෙනි, නැවත අනිකක්ද කියමි. සීලයෙන් යුක්තවූ සිල්වත් තෙමේ ශරීරයාගේ බිඳීමෙන් මරණින් මතු සුගති නම් දිව්‍ය ලෝකයෙහි උපදී. මහණෙනි, සිල්වත්හුගේ සීල සම්පත්තියෙහි මේ පස්වන ආනිශංසය වේ.’’මහණෙනි, සිල්වත්හුගේ සීල සම්පත්තියෙහි මේ අනුසස් පසක් වෙත්."
msgstr ""

#. Section Title
msgctxt "p2_n4_b5_v22_s4"
msgid "4. බහුභාණ්‍යාදීනව සූත්‍රය"
msgstr ""

#. Paragraph
msgctxt "p2_n4_b5_v22_s4_p1"
msgid "’’මහණෙනි, බොහෝකොට කථාකරන්නාවූ පුද්ගලයා කෙරෙහි මේ දෝෂ පසක් වෙත්.’’කවර පසක්ද යත්? බොරු කියයි. කේලාම් කියයි. ඵරුෂ වචන කියයි. හිස් වචන කියයි. ශරීරය බිඳීමෙන් මරණින් මතු සැප නැති, දුකට පිහිටවූ, නපුරු සේ පතිත වන්නාවූ නරකයෙහි උපදියි. යන පසයි.’’මහණෙනි, බොහෝකොට කථාකරන්නාවූ පුද්ගලයා කෙරෙහි මේ දෝෂ පසක් වෙත්.’’මහණෙනි, පමණ දැන කථා කරණ පුද්ගලයා කෙරෙහි මේ අනුසස් පසක් වෙත්.’’කවර පසක්ද යත්, බොරු නොකියයි. කේලාම් නොකියයි. ඵරුෂ වචන නොකියයි. හිස් වචන නොකියයි. ශරීරය බිඳීමෙන් මරණින් මතු සුගති නම් දිව්‍ය ලෝකයෙහි උපදියි. යන පසයි.’’මහණෙනි, පමණ දැන කථා කරණ පුද්ගලයා කෙරෙහි මේ අනුසස් පසක් වෙත්."
msgstr ""

#. Section Title
msgctxt "p2_n4_b5_v22_s5"
msgid "5. පඨම අක්ඛන්තාදීනව සූත්‍රය"
msgstr ""

#. Paragraph
msgctxt "p2_n4_b5_v22_s5_p1"
msgid "’’මහණෙනි, නොඉවසීමෙහි මේ දෝෂ පසක් වෙත්.’’කවර පසක්ද යත්. බොහෝ දෙනාට අප්‍රියවූ, අමනාපවූවෙක් වේ. වෛර බහුලකොට ඇත්තේද වේ. ඉතා මුළාවූයේ කළුරිය කරයි. ශරීරයාගේ බිඳීමෙන් මරණින් මතු සැප නැති, දුකට පිහිටවූ, නපුරු සේ පතිත වන්නාවූ නරකයෙහි උපදියි. යන පසයි.’’මහණෙනි, නොඉවසීමෙහි මේ දෝෂ පසක් වෙත්.’’මහණෙනි, ඉවසීමෙහි මේ අනුසස් පසක් වෙත්.’’කවර පසක්ද යත්. බොහෝ දෙනාට ප්‍රියවූවෙක්, මන වඩන්නෙක් වේ, වෛර බහුලකොට ඇත්තෙක් නොවේ. වරද බහුලකොට ඇත්තෙක් නොවේ. මුළා නොවූයේ කළුරිය කරයි. ශරීරයාගේ බිඳීමෙන් මරණින් මතු සුගති නම් දිව්‍ය ලෝකයෙහි උපදියි. යන පසයි.’’මහණෙනි, ඉවසීමෙහි මේ අනුසස් පසක් වෙත්."
msgstr ""

#. Section Title
msgctxt "p2_n4_b5_v22_s6"
msgid "6. දුතිය අක්ඛන්තාදීනව සූත්‍රය"
msgstr ""

#. Paragraph
msgctxt "p2_n4_b5_v22_s6_p1"
msgid "’’මහණෙනි, නොඉවසීමෙහි මේ දෝෂ පසක් වෙත්.’’කවර පසක්ද යත්. බොහෝ දෙනාට අප්‍රියවූවෙක්, අමනාපවූවෙක් වේ. රෞද්‍ර වූවෙක්ද වේ. විපිලිසර ඇත්තෙක්ද වේ. ඉතා මුළාවූයේ කළුරිය කරයි. ශරීරයාගේ බිඳීමෙන් මරණින් මතු සැප නැති, දුකට පිහිටවූ, නපුරු සේ පතිත වන්නාවූ නරකයෙහි උපදියි. යන පසයි.’’මහණෙනි, නොඉවසීමෙහි මේ දෝෂ පසක් වෙත්.’’මහණෙනි, ඉවසීමෙහි මේ අනුසස් පසක් වෙත්.’’කවර පසක්ද යත්. බොහෝ දෙනාට ප්‍රියවූවෙක්, මන වඩන්නෙක් වේ, රෞද්‍ර නොවූවෙක්ද වේ. විපිළිසර නැත්තෙක්ද වේ. මුළා නොවූයේ කළුරිය කරයි. ශරීරයාගේ බිඳීමෙන් මරණින් මතු සුගති නම් දිව්‍ය ලෝකයෙහි උපදියි. යන පසයි.’’මහණෙනි, ඉවසීමෙහි මේ අනුසස් පසක් වෙත්."
msgstr ""

#. Section Title
msgctxt "p2_n4_b5_v22_s7"
msgid "7. පඨම අපාසාදික සූත්‍රය"
msgstr ""

#. Paragraph
msgctxt "p2_n4_b5_v22_s7_p1"
msgid "’’මහණෙනි, ප්‍රසාද නොඑලවීමෙහි මේ දෝෂ පසක් වෙත්.’’කවර පසක්ද යත්. තෙමේද තමාට දොස් කියයි. දැන නුවණැත්තෝ නින්‍දා කරත්. ලාමකවූ කීර්ති ශබ්දයක් පැන නගියි. ඉතා මුළාවූයේ කළුරිය කරයි. ශරීරයාගේ බිඳීමෙන් මරණින් මතු සැප නැති, දුකට පිහිටවූ, නපුරුසේ පතිත වන්නාවූ නරකයෙහි උපදියි. යන පසයි.’’මහණෙනි, ප්‍රසාද නොඑලවීමෙහි මේ දෝෂ පසක් වෙත්.’’මහණෙනි, ප්‍රසාද එලවීමෙහි මේ අනුසස් පසක් වෙත්.’’කවර පසක්ද යත්. තෙමේද තමාට දොස් නොකියයි. දැන නුවණැත්තෝ ප්‍රසංශා කරත්. යහපත්වූ ගුණ ඝෝෂාවක් පැන නගියි. මුළා නොවූයේ කළුරිය කරයි. ශරීරයාගේ බිඳීමෙන් මරණින් මතු සුගති නම් දිව්‍ය ලෝකයෙහි උපදියි. යන පසයි.’’මහණෙනි, ප්‍රසාද එලවීමෙහි මේ අනුසස් පසක් වෙත්."
msgstr ""

#. Section Title
msgctxt "p2_n4_b5_v22_s8"
msgid "8. දුතිය අපාසාදික සූත්‍රය"
msgstr ""

#. Paragraph
msgctxt "p2_n4_b5_v22_s8_p1"
msgid "’’මහණෙනි, ප්‍රසාද නොඑලවීමෙහි මේ දෝෂ පසක් වෙත්.’’කවර පසක්ද යත්. ප්‍රසන්න නුවූවාහු නොපහදිත්. ප්‍රසන්නවූද, ඇතැමුන්ගේ අන් පරිදි බව වේ. ශාස්තෲන් වහන්සේගේ අනුශාසනය නොකරණ ලද්දේ වේ. පශ්චිම ජනතාව දෘෂ්ටානුගතියට පැමිණේ. මොහුගේ සිත නොපහදියි යන පසයි.’’මහණෙනි, ප්‍රසාද නොඑලවීමෙහි මේ දෝෂ පසක් වෙත්.’’මහණෙනි, ප්‍රසාද එලවීමෙහි මේ අනුසස් පසක් වෙත්.’’කවර පසක්ද යත්. ප්‍රසන්න වූවාහු පහදිත්. ප්‍රසන්නවූවන්ගේද වැඩිවීම වේ. ශාස්තෲන් වහන්සේගේ අනුශාසනය කරණ ලද්දේ වේ. පශ්චිම ජනතාව දෘෂ්ටානුගතියට පැමිණේ. මොහුගේ සිත පහදියි යන පසයි.’’’’මහණෙනි, ප්‍රසාද එලවීමෙහි මේ අනුසස් පසක් වෙත්."
msgstr ""

#. Section Title
msgctxt "p2_n4_b5_v22_s9"
msgid "9. අග්ග්‍යාදීනව සූත්‍රය"
msgstr ""

#. Paragraph
msgctxt "p2_n4_b5_v22_s9_p1"
msgid "’’මහණෙනි, ගින්නෙහි මේ දෝෂ පසක් වෙත්.’’කවර පසක්ද යත්? ඇස්වලට හිත නොවේ. දුර්‍වර්‍ණ කරන්නේ වේ. දුර්‍වල කරන්නේ වේ. ගණසඞ්ගනිකාව (රැස්වීම) වඩන්නේ වෙයි. තිරිසන් කථා පවත්වන්නේ වෙයි. යන පසයි.’’මහණෙනි, ගින්නෙහි මේ දෝෂ පසක් වෙත්."
msgstr ""

#. Section Title
msgctxt "p2_n4_b5_v22_s10"
msgid "10. මධුරාදීනව සූත්‍රය"
msgstr ""

#. Paragraph
msgctxt "p2_n4_b5_v22_s10_p1"
msgid "’’මහණෙනි, මධුරා නම් නුවරෙහි මේ දෝෂ පසක් වෙත්.’’කවර පසක්ද යත්? විෂම වේ. බොහෝ රජස් ඇත්තී වේ. චණ්ඩ සුනඛයන් ඇත්තීය. වල් සතුන් ඇත්තීය. දුර්ලභ ආහාර ඇත්තීය යන පසයි.’’’’මහණෙනි, මධුරා නම් නුවරෙහි මේ දෝෂ පසක් වෙත්."
msgstr ""

#. Sutra Ending
msgctxt "p2_n4_b5_v22_e"
msgid "විසිදෙවැනි අක්කෝසක වර්‍ගය නිමි."
msgstr ""

