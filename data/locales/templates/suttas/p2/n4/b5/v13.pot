"Project-Id-Version: Tripitaka-API-1.0\n"
"Last-Translator: Community\n"
"Language-Team: WhizSid <whizsid@aol.com>\n"
"POT-Creation-Date: 2020-01-17 23:42-0500\n"
"PO-Revision-Date: 2020-01-17 23:42-0500\n"
"MIME-Version: 1.0\n"
"Content-Type: text/plain; charset=UTF-8\n"
"Content-Transfer-Encoding: 8bit\n"
"Plural-Forms: nplurals=2; plural=(n != 1);\n"
"Language: si_LK\n"

#. Section Title
msgctxt "p2_n4_b5_v13_s1"
msgid "1. ගිලානසාලා සූත්‍රය"
msgstr ""

#. Paragraph
msgctxt "p2_n4_b5_v13_s1_p1"
msgid "’’එක් කලෙක්හි භාග්‍යවතුන් වහන්සේ විසල් නුවර මහවන වෙහෙරෙහි කූටාගාර ශාලාවෙහි වැඩ වසන සේක. ඉක්බිති භාග්‍යවතුන් වහන්සේ සවස් වේලෙහි ඵල සමවතින් නැගී සිටි සේක්, ගිලන්හල යම් තැනෙක්හිද, එතැනට පැමිණි සේක. භාග්‍යවතුන් වහන්සේ එක්තරා දුර්‍වලවූ ගිලන් භික්‍ෂුවක් දුටු සේක්මය. දැක පනවනලද අස්නෙහි වැඩ උන් සේක. වැඩහිඳ වනාහි භාග්‍යවතුන් වහන්සේ භික්‍ෂූන්ට ආමන්ත්‍රණය කළ සේක.’’මහණෙනි, යම්කිසි දුර්‍වල ගිලනක්හු කරුණු පසක් නොහරිද්ද, ඔහුට මෙය කැමතිවිය යුතුය. නොබෝ කලකින්ම ආශ්‍රවයන් නැසීමෙන් ආශ්‍රව රහිතවූ චිත්ත විමුක්තියටද, ප්‍රඥා විමුක්තියටද මේ ආත්මයෙහිම තෙමේ විශිෂ්ට ඥානයෙන් දැන ප්‍රත්‍යක්‍ෂකොට පැමිණ වාසය කරන්නේය.’’කවර පසක්ද යත්? මහණෙනි, මේ ශාසනයෙහි භික්‍ෂු තෙම කයෙහි අශුභ අරමුණු අනුව බලමින් වාසය කෙරේද, ආහාරයෙහි පිළිකුල් සංඥා ඇත්තේ වේද, සියලු ලෝකයෙහි නොඇලුනු සංඥා ඇත්තේද, සියලු සංස්කාරයන්හි අනිත්‍ය අනුව බලමින් වාසය කෙරේද, මොහුගේ මරණ සංඥාව වනාහි තමන් කෙරෙහි මනාව එළඹ සිටියාවේද යන පසයි.’’මහණෙනි, යම්කිසි දුර්‍වල ගිලනක්හු කරුණු පසක් නොහරිද්ද, ඔහුට මෙය කැමතිවිය යුතුය. නොබෝ කලකින්ම ආශ්‍රවයන් නැසීමෙන් ආශ්‍රව රහිතවූ චිත්ත විමුක්තියටද, ප්‍රඥා විමුක්තියටද මේ ආත්මයෙහිම තෙමේ විශිෂ්ට ඥානයෙන් දැන ප්‍රත්‍යක්‍ෂකොට පැමිණ වාසය කරන්නේය.’’මහණෙනි, යම්කිසි භික්‍ෂුවක් හෝ භික්‍ෂුණියක් හෝ කරුණු පසක් වඩාද, කරුණු පසක් බහුලව කෙරේද, ඔහුට ඵල දෙක අතුරෙන් එක්තරා ඵලයක් කැමතිවිය යුතුයි. මේ ආත්මයෙහිම රහත් බව හෝ, උපාදානයන්ගේ ශෙෂවීම ඇති කල්හි අනාගාමී බව හෝ යනුයි.’’කවර පසක්ද යත්? මහණෙනි, මේ ශාසනයෙහි භික්‍ෂූහුගේ ධර්‍මයන්ගේ ඇතිවීම නැතිවීම පිණිස පවත්නා ප්‍රඥාව පිණිසවූ සිහිය තමන් කෙරෙහිම එළඹ සිටියා වේද, කයෙහි අසුබ අරමුණු අනුව බලමින් වාසය කෙරේද, ආහාරයෙහි පිළිකුල් සංඥා ඇත්තේ වේද, සියලු ලෝකයෙහි නොඇලුනු සංඥා ඇත්තේ වේද, සියලු සංස්කාරයන්හි අනිත්‍යය අනුව බලමින් වාසය කෙරේද, යන පසයි.’’මහණෙනි, යම්කිසි භික්‍ෂුවක් හෝ භික්‍ෂුණියක් හෝ කරුණු පසක් වඩාද, කරුණු පසක් බහුලව කෙරේද, ඔහුට ඵල දෙක අතුරෙන් එක්තරා ඵලයක් කැමතිවිය යුතුයි. මේ ආත්මයෙහිම රහත් බව හෝ, උපාදානයන්ගේ ශෙෂවීම ඇති කල්හි අනාගාමී බව හෝ යනුයි."
msgstr ""

#. Section Title
msgctxt "p2_n4_b5_v13_s2"
msgid "2. අජ්ජධත්ත සති සූත්‍රය"
msgstr ""

#. Paragraph
msgctxt "p2_n4_b5_v13_s2_p1"
msgid "’’මහණෙනි, කරුණු පසකින් යුක්තවූ ගිලාන තෙම උපස්ථාන කරන්ට නොහැකිවේ.’’කවර පසකින්ද යත්? අහිතවූ කටයුතු කරන්නේ වේද, හිතවූ කටයුත්තෙහි පමණ නොදනීද, බෙහෙත් ප්‍රතිශෙවනය කරන්නේ නොවේද, වැඩ කැමතිවූ ගිලන් උපස්ථායකයාට තත්වූ පරිදි ආබාධය ප්‍රකාශ කරන්නේ නොවේද, ඉදිරියට ගමන් කරන්නාවූ හෝ ආබාධය ඉදිරියට ගමන් කෙරේයයි, පසුබස්නාවූ හෝ ආබාධය හෝ පසුබසීයයි, සිටියාවූ හෝ ආබාධය සිටියේයයිද කියායි. උපන්නාවූ හෝ ශරීරයෙහි හටගත්තාවූ දුක්වූ, තියුණුවූ, රළුවූ, කටුකවූ, නොසැපවූ, අමනාපවූ, ප්‍රාණය හැර ගන්නාවූ, වේදනාවන් නොඉවසන ස්වභාව ඇත්තේ වේද යන පසිනි.’’මහණෙනි, කරුණු පසකින් යුක්තවූ ගිලාන තෙම උපස්ථාන කරන්ට නොහැකිවේ.’’මහණෙනි, කරුණු පසකින් යුක්තවූ ගිලාන තෙම උපස්ථාන කිරීමට පහසු වේ.’’කවර පසකින්ද යත්? හිතවූ කටයුතු කරන්නේ වේද, හිතවූ කටයුත්තෙහි පමණ දනීද, බෙහෙත් සෙවනය කරන්නේද, වැඩ කැමතිවූ ගිලානොපස්ථායකයාට තත්වූ පරිදි ආබාධය ප්‍රකාශ කරන්නේ වේද, ඉදිරියට ගමන් කරන්නාවූ හෝ ආබාධය ඉදිරියට ගමන් කෙරේයයිද, පසුබස්නාවූ හෝ ආබාධය හෝ පසුබසීයයිද, සිටියාවූ හෝ ආබාධය සිටියේයයිද කියායි. උපන්නාවූ හෝ ශරීරයෙහි හටගත්තාවූ දුක්වූ, තියුණුවූ, රළුවූ, කටුකවූ, නොසැපවූ, අමනාපවූ, ප්‍රාණය හැර ගන්නාවූ, වේදනාවන් ඉවසන ස්වභාව ඇත්තේ වේද යන පසිනි.’’මහණෙනි, කරුණු පසකින් යුක්තවූ ගිලාන තෙම උපස්ථාන කිරීමට පහසු වේ."
msgstr ""

#. Section Title
msgctxt "p2_n4_b5_v13_s3"
msgid "3. දුරුපට්ඨිය ගිලාන සූත්‍රය"
msgstr ""

#. Paragraph
msgctxt "p2_n4_b5_v13_s3_p1"
msgid "’’මහණෙනි, කරුණු පසකින් යුක්තවූ ගිලානොපස්ථායක තෙම ගිලනාට උපස්ථාන කරන්ට සුදුසු නොවේ.’’කවර පසකින්ද යත්? බෙහෙත් නියම කරන්ට ශක්ති ඇත්තේ නොවේද, හිතවූ දෙය අහිතවූ දෙය නොදනීද, අහිතවූ දෙය එලවාද, හිතවූ දෙය බැහැර කෙරේද, ආමිෂය බලාපොරොත්තු වන්නේ ගිලනාට උපස්ථාන කෙරේද, මෛත්‍රී සිත් ඇත්තේ නොකෙරේද, මළ හෝ, මූත්‍රා හෝ, වමණය හෝ, කෙළ හෝ, බැහැර කරන්ට පිළිකුල් ඇත්තේ වේද, ගිලනා කලින් කල දැහැමි කථාවෙන් කරුණු දක්වන්ට, සමාදන් කරවන්ට, තෙද ගන්වන්ට, සතුටු කරවන්ට ශක්තිය ඇත්තේ නොවේද, යන පසිනි.’’මහණෙනි, කරුණු පසකින් යුක්තවූ ගිලානොපස්ථායක තෙම ගිලනාට උපස්ථාන කරන්ට සුදුසු නොවේ."
msgstr ""

#. Section Title
msgctxt "p2_n4_b5_v13_s4"
msgid "4. ගිලානුපඨාන සූත්‍රය"
msgstr ""

#. Paragraph
msgctxt "p2_n4_b5_v13_s4_p1"
msgid "’’මහණෙනි, කරුණු පසකින් යුක්තවූ ගිලානොපස්ථායක තෙම ගිලනාට උපස්ථාන කරන්ට සුදුසු වේ.’’කවර පසකින්ද යත්? බෙහෙත් නියම කරන්ට ශක්ති ඇත්තේ වේද, හිතවූ දෙය අහිතවූ දෙය දනීද, අහිතවූ දෙය බැහැර කෙරේද, හිතවූ දෙය බැහැර එළවාද, මෛත්‍රී සිත් ඇත්තේ ගිලනාට උපස්ථාන කෙරේද, ආමිෂය බලාපොරොත්තුව නොකෙරේද, මළ හෝ, මූත්‍රා හෝ, වමණය හෝ, කෙළ හෝ, බැහැර කරන්ට පිළිකුල් ඇත්තේ වේද, කලින් කල ගිලනා දැහැමි කථාවෙන් කරුණු දක්වන්ට, සමාදන් කරවන්ට, තෙද ගන්වන්ට, සතුටු කරන්ට සමර්ත්‍ථ වේද, යන පසිනි.’’මහණෙනි, කරුණු පසකින් යුක්තවූ ගිලානොපස්ථායක තෙම ගිලනාට උපස්ථාන කරන්ට සුදුසු වේ."
msgstr ""

#. Section Title
msgctxt "p2_n4_b5_v13_s5"
msgid "5. පඨම අනායුස්ස ධම්ම සූත්‍රය"
msgstr ""

#. Paragraph
msgctxt "p2_n4_b5_v13_s5_p1"
msgid "’’මහණෙනි, ආයුෂට හිත නොවූ මේ කරුණු පසක් වෙත්.’’කවර පසක්ද යත්, අහිතවූ කටයුතු කරන්නේ වේද, හිතවූ කටයුත්තෙහි පමණ නොදනීද, නොපැසවූ කල්හි භොජන ඇත්තේ වේද, නොකල්හි හැසිරීම ඇත්තේ වේද, බඹසර නැත්තේ වේද, යන පසයි.’’මහණෙනි, ආයුෂට හිත නොවූ මේ කරුණු පසක් වෙත්.’’මහණෙනි, ආයුෂට හිතවූ මේ කරුණු පසක් වෙත්.’’කවර පසක්ද යත්, හිතවූ කටයුතු කරන්නේ වේද, හිතවූ කටයුත්තෙහි පමණ දනීද, මුහුකුරා ගියාවූ භොග ඇත්තේ වේද, සුදුසු කල්හි හැසිරීම ඇත්තේ වේද, බ්‍රහ්මචර්‍ය්‍යාව ඇත්තේ වේද, යන පසයි.’’මහණෙනි, ආයුෂට හිතවූ මේ කරුණු පසක් වෙත්."
msgstr ""

#. Section Title
msgctxt "p2_n4_b5_v13_s6"
msgid "6. දුතිය අනායුස්ස ධම්ම සූත්‍රය"
msgstr ""

#. Paragraph
msgctxt "p2_n4_b5_v13_s6_p1"
msgid "’’මහණෙනි, ආයුෂට හිත නොවූ මේ කරුණු පසක් වෙත්.’’කවර පසක්ද යත්, අහිතවූ කටයුතු ඇත්තේ වේද, හිතවූ කටයුත්තෙහි පමණ නොදනීද, නොපැසවූ කල්හි වැළඳීම ඇත්තේ වේද, දුශ්ශීල වේද, පවිටු මිතුරන් ඇත්තේ වේද, යන පසයි.’’මහණෙනි, ආයුෂට හිත නොවූ මේ කරුණු පසක් වෙත්.’’මහණෙනි, ආයුෂට හිතවූ මේ කරුණු පසක් වෙත්.’’කවර පසක්ද යත්, හිතවූ කටයුතු ඇත්තේ වේද, හිතවූ කටයුත්තෙහි පමණ දනීද, ආහාරය පැසවූ කල්හි වැළඳීම ඇත්තේ වේද, සිල්වත් වේද, යහපත් මිතුරන් ඇත්තේ වේද, යන පසයි.’’මහණෙනි, ආයුෂට හිතවූ මේ කරුණු පසක් වෙත්."
msgstr ""

#. Section Title
msgctxt "p2_n4_b5_v13_s7"
msgid "7. සංඝපකාසන සූත්‍රය"
msgstr ""

#. Paragraph
msgctxt "p2_n4_b5_v13_s7_p1"
msgid "’’මහණෙනි, කරුණු පසකින් යුක්තවූ භික්‍ෂු තෙම සංඝයාගෙන් වෙන්ව, තනිව වාසය කරන්ට සුදුසු නොවේ.’’කවර පසකින්ද යත්, මහණෙනි, මේ ශාසනයෙහි භික්‍ෂු තෙම ලැබුනු පරිදි සිවුරෙන් සතුටුවූයේ නොවේද, ලැබුනු පරිදි පිණ්ඩපාතයෙන් සතුටුවූයේ නොවේද, ලැබුනු පරිදි ශයනාසනයෙන් සතුටුවූයේ නොවේද, ලැබුනු පරිදි ගිලන්පස බෙහෙත් පිරිකරෙන් සතුටුවූයේ නොවේද, කාමය පිළිබඳ සංකල්පනා බහුලකොට ඇත්තේ වාසය කෙරේද, යන පසිනි.’’මහණෙනි, කරුණු පසකින් යුක්තවූ භික්‍ෂු තෙම සංඝයාගෙන් වෙන්ව, තනිව වාසය කරන්ට සුදුසු නොවේ.’’මහණෙනි, කරුණු පසකින් යුක්තවූ භික්‍ෂු තෙම සංඝයාගෙන් වෙන්ව, තනිව වාසය කරන්ට සුදුසුය.’’කවර පසකින්ද යත්, මහණෙනි, මේ ශාසනයෙහි භික්‍ෂු තෙම ලැබුණු පරිදි සිවුරෙන් සතුටුවූයේද, ලැබුනු පරිදි පිණ්ඩපාතයෙන් සතුටුවූයේ වේද, ලැබුනු පරිදි ශයනාසනයෙන් සතුටුවූයේ වේද, ලැබුනු පරිදි ගිලන්පස බෙහෙත් පිරිකරෙන් සතුටුවූයේ වේද, නෛෂ්කාම්‍ය සංකල්පනා බහුලකොට ඇත්තේ වාසය කෙරේද, යන පසිනි.’’මහණෙනි, කරුණු පසකින් යුක්තවූ භික්‍ෂු තෙම සංඝයාගෙන් වෙන්ව, තනිව වාසය කරන්ට සුදුසුය."
msgstr ""

#. Section Title
msgctxt "p2_n4_b5_v13_s8"
msgid "8. සමණ දුක්ඛ සූත්‍රය"
msgstr ""

#. Paragraph
msgctxt "p2_n4_b5_v13_s8_p1"
msgid "’’මහණෙනි, මේ ශ්‍රමණයන්ගේ දුක් පසක් වෙත්.’’කවර පසක්ද යත්? මහණෙනි, මේ ශාසනයෙහි භික්‍ෂු තෙම ලැබුණු පරිදි සිවුරෙන් නොතුටුවූයේද, ලැබුනු පරිදි පිණ්ඩපාතයෙන් නොසතුටුවූයේ වේද, ලැබුනු පරිදි ශයනාසනයෙන් නොසතුටුවූයේ වේද, ලැබුනු පරිදි ගිලන්පස බෙහෙත් පිරිකරෙන් නොසතුටුවූයේ වේද, නොඇලුනේ බ්‍රහ්මචර්‍ය්‍යයේ හැසිරේද යන පසයි.’’මහණෙනි, මේ ශ්‍රමණයන්ගේ දුක් පසක් වෙත්.’’මහණෙනි, මේ ශ්‍රමණයන්ගේ සැප පසක් වෙත්.’’කවර පසක්ද යත්? මහණෙනි, මේ ශාසනයෙහි භික්‍ෂු තෙම ලැබුණු පරිදි සිවුරෙන් සතුටුවූයේ වේද, ලැබුනු පරිදි පිණ්ඩපාතයෙන් සතුටුවූයේ වේද, ලැබුනු පරිදි ශයනාසනයෙන් සතුටුවූයේ වේද, ලැබුනු පරිදි ගිලන්පස බෙහෙත් පිරිකරෙන් සතුටුවූයේ වේද, නොඇලුනේ බ්‍රහ්මචර්‍ය්‍යයේ හැසිරේද යන පසයි.’’මහණෙනි, මේ ශ්‍රමණයන්ගේ සැප පසක් වෙත්."
msgstr ""

#. Section Title
msgctxt "p2_n4_b5_v13_s9"
msgid "9. පරිකුප්ප සූත්‍රය"
msgstr ""

#. Paragraph
msgctxt "p2_n4_b5_v13_s9_p1"
msgid "’’මහණෙනි, අපායට යන්නාවූ, නිරයට පැමිණෙන්නාවූ, කිපෙන ස්වභාව ඇත්තාවූ, පිළියම් නොකට හැක්කාවූ මේ පස් දෙනෙක් වෙත්.’’කවර පස් දෙනෙක්ද යත්? මව දිවියෙන් තොර කරණ ලද්දේ වේද, පියා දිවියෙන් තොර කරණ ලද්දේ වේද, රහතන් වහන්සේ දිවියෙන් තොර කරණ ලද්දේ වේද, දුෂ්ටවූ සිතින් තථාගකයන් වහන්සේගේ ලේ උපදවන ලද්දේ වේද, සංඝ තෙම භේද කරණ ලද්දේ වේද යන පස් දෙනායි.’’මහණෙනි, අපායට යන්නාවූ, නිරයට පැමිණෙන්නාවූ, කිපෙන ස්වභාව ඇත්තාවූ, පිළියම් නොකට හැක්කාවූ මේ පස් දෙනෙක් වෙත්."
msgstr ""

#. Section Title
msgctxt "p2_n4_b5_v13_s10"
msgid "10. පඤ්ච ව්‍යසන සූත්‍රය"
msgstr ""

#. Paragraph
msgctxt "p2_n4_b5_v13_s10_p1"
msgid "’’මහණෙනි, මේ විපත් පසක් වෙත්. කවර පසක්ද යත්, නෑයන් පිළිබඳ විපතය, සම්පත් පිළිබඳ විපතය, රෝග පිළිබඳ විපතය, ශීලය පිළිබඳ විපතය, දෘෂ්ටිය පිළිබඳ විපතය, යන පසයි. මහණෙනි, සත්ත්‍වයෝ නෑයන් පිළිබඳ විපතය හේතුකොට ගෙණ හෝ සම්පත් පිළිබඳ විපතය හෙතුකොට ගෙන හෝ රෝග පිළිබඳ විපතය හේතුකොට ගෙන හෝ,’’ශරීරයාගේ බිඳීමෙන් මරණින් මත්තෙහි සැප නැත්තාවූ, දුකට පිහිටවූ, විවසව පතිත වන්නාවූ, නරකයෙහි නූපදිත්.’’මහණෙනි, සත්ත්‍වයෝ ශීලය පිළිබඳ විපත හේතුකොට ගෙන හෝ දෘෂ්ටිය පිළිබඳ විපත හේතුකොට ගෙන හෝ ශරීරයාගේ බිඳීමෙන් මරණින් මත්තෙහි සැප නැත්තාවූ, දුකට පිහිටවූ, විවසව පතිත වන්නාවූ, නරකයෙහි උපදිත්. මහණෙනි, මොහු වනාහි විපත් පස වෙත්.’’මහණෙනි, මේ සම්පත් පසක් වෙත්. කවර පසක්ද යත්, ඥාති සම්පත්තිය, භොග සම්පත්තිය, ආරෝග්‍ය සම්පත්තිය, ශීල සම්පත්තිය, දෘෂ්ටි සම්පත්තිය යන පසයි. මහණෙනි, සත්ත්‍වයෝ ඤාති සම්පත්තිය හේතුකොට ගෙණ හෝ, භෝග සම්පත්තිය හේතුකොට ගෙණ හෝ, ආරෝග්‍ය සම්පත්තිය හේතුකොට ගෙණ හෝ’’ශරීරයාගේ බිඳීමෙන් මරණින් මත්තෙහි යහපත් ගති ඇති, පස්කම් සැපයෙන් අග්‍රවූ දිව්‍ය ලෝකයෙහි නූපදිත්.’’මහණෙනි, සත්ත්‍වයෝ ශීල සම්පත්තිය හේතුකොට ගෙන හෝ, දෘෂ්ටි සම්පත්තිය හේතුකොට ගෙණ හෝ, ශරීරයාගේ බිඳීමෙන් මරණින් මතු යහපත් ගති ඇති, පස්කම් සැපයෙන් අග්‍රවූ දිව්‍ය ලෝකයෙහි උපදිත්. මහණෙනි, මොහු වනාහි සම්පත් පස වෙත්’’ යයි වදාළ සේක."
msgstr ""

#. Sutra Ending
msgctxt "p2_n4_b5_v13_e"
msgid "දහතුන් වැනි ගිලාන වර්‍ගය නිමි."
msgstr ""

