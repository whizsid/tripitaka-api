"Project-Id-Version: Tripitaka-API-1.0\n"
"Last-Translator: Community\n"
"Language-Team: WhizSid <whizsid@aol.com>\n"
"POT-Creation-Date: 2020-01-17 23:42-0500\n"
"PO-Revision-Date: 2020-01-17 23:42-0500\n"
"MIME-Version: 1.0\n"
"Content-Type: text/plain; charset=UTF-8\n"
"Content-Transfer-Encoding: 8bit\n"
"Plural-Forms: nplurals=2; plural=(n != 1);\n"
"Language: si_LK\n"

#. Section Title
msgctxt "p2_n5_b14_v9_s1"
msgid "427. ගිජ්ඣ ජාතකය"
msgstr ""

#. Paragraph
msgctxt "p2_n5_b14_v9_s1_p1"
msgid "“කණු සිටුවා රැහැන් ඇද කරණ ලදහෙයින් සංකුපථ නම්වූ පැරණිවූ ගිජුකුළු මුදුනෙහි මාර්ගයක් විය. එහි ගිජුලිහිණියෙක් මහළු මව්පියන් පොෂණය කෙළේය."
msgstr ""

#. Paragraph
msgctxt "p2_n5_b14_v9_s1_p2"
msgid "“ඔවුන්ට වුරුණු තෙල් සහිත පිඹුරුමය බොහෝ සෙයින් ගෙණායේය. පියතෙමේද දන්නේ උස්තැන්හි පැන යන්නාවූ මහත් බල ඇති ඉතා දුර යන්නාවූ පක්ෂ බලඇති සුපත්ත නම්වූ පුත්‍රයාහට මෙසේ කීයේය."
msgstr ""

#. Paragraph
msgctxt "p2_n5_b14_v9_s1_p3"
msgid "“දරුව, යම් කලෙක මුහුදින් වටවූ රිය රෝදයක් මෙන් රවුම්වූ ඉල්පෙන්නාවූ පෘථිවිය දන්නේද, හෙවත් දකින්නෙහිද දරුව එයින් නවතුව ඉන් එහා නොයව."
msgstr ""

#. Paragraph
msgctxt "p2_n5_b14_v9_s1_p4"
msgid "“බලවත්වූ පියාපත් ඇති වක්වූ ග්‍රීවා ඇති පක්ෂි රාජතෙම පර්වතයන්ද වනයන්ද බලමින් වේගයෙන් අහසට පැන නැංගේ විය."
msgstr ""

#. Paragraph
msgctxt "p2_n5_b14_v9_s1_p5"
msgid "“යම්සේ යවයි කියා පියාගෙන් අසන ලදද, එසේවූ සයුරෙන් වට කරණ ලද රිය රෝදයක් මෙන් වටවූ පෘථිවිය ගිජු ලිහිණිතෙම දුටුයේය."
msgstr ""

#. Paragraph
msgctxt "p2_n5_b14_v9_s1_p6"
msgid "“හෙතෙම ඒ පියාගේ අවවාදයද ඉක්මවා ඈතටම ගියේය. බල ඇති ඒ පක්ෂියාද තියුණුවූ වළාමඩුළු පැහැර ගත්තේය."
msgstr ""

#. Paragraph
msgctxt "p2_n5_b14_v9_s1_p7"
msgid "“වේරම්බ වාතයන්ගේ වසයට ගියාවූ කියන ලද මාර්ගය ඉක්මවා ගියාවූ පක්ෂිරාජතෙම නැවත නවතින්ට නොහැකි විය. විනාශයටම පැමිණුණේය."
msgstr ""

#. Paragraph
msgctxt "p2_n5_b14_v9_s1_p8"
msgid "“අවවාදය අනුව නොපිළිපදින්නාවූ යම් ගිජුලිහිණියෙක්වීද ඔහුගේ පුත්‍රයෝද භාර්යාවෝද සෙසු පිරිවර ජනයෝද යන යම් කෙනෙක් ඇද්ද? ඒ සියල්ලෝ විනාශයට පැමිණියාහුය."
msgstr ""

#. Paragraph
msgctxt "p2_n5_b14_v9_s1_p9"
msgid "“මෙසේම මේ ලෝකයෙහි යමෙක් තෙම වැඩිහිටියන්ගේ වචනය දැන නොකෙරේද, සීමාව ඉක්මවා හැසිරෙන්නාවූ උඩඟුවූ ඉක්මවූ අනුශාසනා ඇති ගිජුලිහිණියා මෙන් වැඩිහිටියන්ගේ අවවාදය නොකොට සියල්ලෝ විනාශයට පැමිණෙත්.”"
msgstr ""

#. Ending Text
msgctxt "p2_n5_b14_v9_s1_e"
msgid "ගිජ්ඣජාතකං පඨමං."
msgstr ""

#. Section Title
msgctxt "p2_n5_b14_v9_s2"
msgid "428. කොසම්බ ජාතකය"
msgstr ""

#. Paragraph
msgctxt "p2_n5_b14_v9_s2_p1"
msgid "“පතළාවූ ශබ්ද ඇති සමානවූ ජනතෙම කිසිවෙක් අඥානයයි නොදන්නේය. සංඝයා බිඳෙන කල්හි අනිකක් බොහෝසෙයින් නොදත්හ."
msgstr ""

#. Paragraph
msgctxt "p2_n5_b14_v9_s2_p2"
msgid "“අඥානයෝ පණ්ඩිත මානී බැවින් වචනවල ආඩම්බර ඇත්තාහ. මුඛාරූඪවූවක්ම කියන්නාහ. යම්තාක් කැමති වෙද්ද, ඒතාක් මුඛාරූඪකොට යම් කලහයකින් මේ නිර්ලජ්ජී භාවයට පමුණුවන ලද්දාහුද, එය නොදත්හ."
msgstr ""

#. Paragraph
msgctxt "p2_n5_b14_v9_s2_p3"
msgid "“මට ආක්‍රොශ කෙළේය. මට ගැසීය. මා පැරදවීය. මා සතු දෑ සොරකම් කොට ගත්තේයයි යමෙක් තුමූ ඒ වෛරය බැඳ ගනිද්ද, ඔවුන්ගේ වෛරය නොසංසිඳේ."
msgstr ""

#. Paragraph
msgctxt "p2_n5_b14_v9_s2_p4"
msgid "“මට බැන්නේය. මා පැරදවීය, මා අයිති දෙය සොරකම්කොට ගන්නේයයි යමෙක් තුමූ ඒ වෛරය නැවත නැවත නොබැඳ ගණිද්ද, ඔවුන්ගේ වෛරය සංසිඳේ."
msgstr ""

#. Paragraph
msgctxt "p2_n5_b14_v9_s2_p5"
msgid "“මේලෝකයෙහි වෛරයෝ කිසිකලෙකත් වෛරයෙන් නොසංසිඳෙත්. වෛරය නොකිරීමෙන්ම සංසිඳෙත්. මේ අවෛරයෙන් වෛරය සංසිඳුවීම බුද්ධාදී උතුමන්ගේ පුරාතන ධර්මයකි."
msgstr ""

#. Paragraph
msgctxt "p2_n5_b14_v9_s2_p6"
msgid "මේ සඟමැද අන්‍යයෝ අපි මරුමුවට යම්හයි නොහොත් කලහ කිරීමට උත්සාහ කරම්හයි නොදනිත්. එහි යමක්හු වනාහි අපි කලහ කිරීමට යත්න කෙරෙමුයි දනිද්ද, එහෙයින් කලහයෝ සංසිඳෙත්."
msgstr ""

#. Paragraph
msgctxt "p2_n5_b14_v9_s2_p7"
msgid "ඇට සිඳිනාලද දිවිතොර කරන්නාවූ ගවයන් අශ්වයන් හා රන් රුවන් ආදී ධන සොරකම්කොට ගන්නාවූ රට කොල්ල කන්නාවූ ඒ රජවරුන්ගේද එක්වීමවේ. කුමක් හෙයින් තොපගේ සමගිය නොවන්නේද?"
msgstr ""

#. Paragraph
msgctxt "p2_n5_b14_v9_s2_p8"
msgid "“නුවණැති, සමග හැසිරෙන, යහපත් හැසුරුම් ඇති ධෛර්යවත්වූ කල්‍යාණ මිත්‍රයෙකු ඉදින් ලබන්නේ නම් සියලු උපද්‍රවයන් මැඩ ඔහු හා සතුටු සිත් ඇත්තේ ස්මෘතිමත් වූයේ හැසිරෙන්නේය."
msgstr ""

#. Paragraph
msgctxt "p2_n5_b14_v9_s2_p9"
msgid "“නුවණැති, සමග හැසිරෙන මනා හැසුරුම් ඇති ධෛර්ය සම්පන්නවූ යහපත් මිත්‍රයෙකු ඉදින් නොලබන්නේ නම් දිනන ලද රටහැර වනගතවූ මහාජනක රජහු මෙන්ද වනයෙහි හුදකලාව වසන මාතංග නම්වූ පාරිලෙය්‍යක ඇතු මෙන්ද තනිව හැසිරෙන්නේය."
msgstr ""

#. Paragraph
msgctxt "p2_n5_b14_v9_s2_p10"
msgid "“තනිවූවහුගේ හැසිරීම උතුම්වේ. අඥානයා කෙරෙහි සහාය බවක් නැත්තේය. වනයෙහි තනිව වසන මාතංග නම්වූ ඇතු මෙන් උත්සාහ රහිතව තනිව හැසිරෙන්නේය. පව් නොම කරන්නේය.”"
msgstr ""

#. Ending Text
msgctxt "p2_n5_b14_v9_s2_e"
msgid "කොසම්බියජාතකං දුතියං."
msgstr ""

#. Section Title
msgctxt "p2_n5_b14_v9_s3"
msgid "429. මහා සුව ජාතකය"
msgstr ""

#. Paragraph
msgctxt "p2_n5_b14_v9_s3_p1"
msgid "“යම් කලෙක්හි ගස හටගත් ගෙඩි ඇත්තේ වේද, එකල්හි එය කුරුල්ලෝ අත්තෙන් අත්තට යන්නාහු කත්. ගෙඩි අවසන්වූ කල්හි ගස ගෙඩි නැතැයි දැන කුරුල්ලෝ එයින් දිශානු දිශාවට යෙත්."
msgstr ""

#. Paragraph
msgctxt "p2_n5_b14_v9_s3_p2"
msgid "“ලේවන් තුඩු ඇති පක්ෂි රාජය, සැරිසරමින් හැසුරුනෙහි. කීර පක්ෂිය, නුඹ වියලි ගසෙහි කිම, සිතිවිලි සිතන්නෙහිද, එබැවින් එය කියව. වසන්ත වනයට බඳු පැහැ ඇති කීර පක්ෂිය, කුමක් හෙයින් වියලි ගස නොහරනෙහිද,"
msgstr ""

#. Paragraph
msgctxt "p2_n5_b14_v9_s3_p3"
msgid "“එම්බා හංසරාජය, ඉදින් යහළුවන්ට යම් යහළු කෙනෙක් වෙද්ද, ඔහු තුමූ දිවි තොරවීමෙහිද සුව දුක් දෙක්හිද පිරිහුණේයයිද නොපිරිහුණේයයිද එය සත්පුරුෂයෝ සත්පුරුෂයන්ගේ ධර්මය සිහිකරන්නාහු අත්නොහරිත්."
msgstr ""

#. Paragraph
msgctxt "p2_n5_b14_v9_s3_p4"
msgid "“එම්බා හංස රාජය, ඒ මම සත්පුරුෂයන්ගෙන් එක්තරා එකෙක් වෙමි. මට මේ රුක නෑයාද වේ. යහළුවාද වේ. පිරිහුණේයයි දැන ජීවත්වීම ප්‍රයෝජනකොට ඇත්තේ එය හැර දමන්ට උත්සාහ නොකරමි. ඒ හැරදැමීම සත්පුරුෂ ධර්මය නොවේ."
msgstr ""

#. Paragraph
msgctxt "p2_n5_b14_v9_s3_p5"
msgid "“යහළු බවද මෛත්‍රියද පිරිස් මැද සමාගමයද මනා කොට කරණ ලද්දේවේ. ඉදින් ඒ ධර්ම තුන රුචිවෙහි නම් දන්නවුන්ගේ ප්‍රශංසාවට සුදුස්සෙක් වෙහිය."
msgstr ""

#. Paragraph
msgctxt "p2_n5_b14_v9_s3_p6"
msgid "“පියාපත් යානා කොට ඇති අහසින් ගමන් කරන්නාවූ වක්‍රවූ ග්‍රීවා ඇති කීර පක්ෂි රාජය, ඒ මම තොපට කැමති වරයක් දෙමි. සිතෙහි යම්කිසිවක් කැමැත්තෙහි නම් එය ඉල්වා ගණුව."
msgstr ""

#. Paragraph
msgctxt "p2_n5_b14_v9_s3_p7"
msgid "“එම්බා හංස රාජය, නුඹ ඉදින් මට වරයක් දෙන්නේ නම් මේ දිඹුල් රුක නැවත ආයුෂ ලබාවා ඒ ගස අතු ඇත්තේ ගෙඩි ඇත්තේ මනාව වැඩුණේ මිහිරි ඵල ඇත්තේ ශොභමානව සිටීවා."
msgstr ""

#. Paragraph
msgctxt "p2_n5_b14_v9_s3_p8"
msgid "“යහළුව, මහත්වූ ඵල ඇති ඒ වෘක්ෂය බලව දිඹුල් ගස හා සමගම තාගේ වාසය වේවා. ඒ දිඹුල් රුක අතු ඇත්තේ ගෙඩි ඇත්තේ මනාව වැඩුණේ මිහිරි ඵල ඇත්තේ සොභමාන වෙමින් සිටීවා."
msgstr ""

#. Paragraph
msgctxt "p2_n5_b14_v9_s3_p9"
msgid "“එම්බා ශක්‍ර දෙවේන්ද්‍රය, මම ගෙඩි සහිතවූ ගස දැක අද යම්සේ සුවපත් වූයෙම්ද, එසේ සියලු නෑයන් සමග ඔබ සුවපත්වේවා."
msgstr ""

#. Paragraph
msgctxt "p2_n5_b14_v9_s3_p10"
msgid "“උදුම්බර ගස ගෙඩි සහිතකොට කීර පක්ෂියාටද වරය දී සුජා නම් භාර්යාව හා සමග දෙවියන්ගේ නන්දන නම් උයනට ශක්‍රතෙම ගියේය.”"
msgstr ""

#. Ending Text
msgctxt "p2_n5_b14_v9_s3_e"
msgid "මහාසුවජාතකං තතියං."
msgstr ""

#. Section Title
msgctxt "p2_n5_b14_v9_s4"
msgid "430. චුල්ල සුක ජාතකය"
msgstr ""

#. Paragraph
msgctxt "p2_n5_b14_v9_s4_p1"
msgid "“නිල්වන් කොල ඇති ගස් ඇත්තාහුය. බොහෝ ගෙඩි ඇති නොයෙක් වෘක්ෂයෝ ඇත්තාහුය. පවනින් හඬන්නාවූ වියලි ගසෙහි කුමක් හෙයින් ගිරවාගේ සිත ඇළුණේද,"
msgstr ""

#. Paragraph
msgctxt "p2_n5_b14_v9_s4_p2"
msgid "බොහෝ නොයෙක් සිය ගණන් අවුරුදු ඵලය අනුභව කෙළෙමු. ඵල නැති රුකද දැන පෙර යම්සේ මිත්‍ර බවක් වීද, ඵල නැති කල්හිද එයමවී."
msgstr ""

#. Paragraph
msgctxt "p2_n5_b14_v9_s4_p3"
msgid "“වියලී ගියාවූද පවනින් හඬන්නාවූ කොළ වැටුණු දාම නම් වෘක්ෂය හැරදමා පක්ෂීහු යෙත්. ගිරවා මෙහි කවර දොෂයක් දක්නෙහිද,"
msgstr ""

#. Paragraph
msgctxt "p2_n5_b14_v9_s4_p4"
msgid "යම් කෙනෙක් ඵලය පිණිස සේවනය කෙරෙද්ද, ඵල නැතැයි එය හැර දමත්ද, ආත්මාර්ථය පිළිබඳ නුවණ ඇති දුෂ්ට බුද්ධි ඇති ඔහු තුමූ මිත්‍ර පක්ෂය නසන්නාහු වෙත්. නොහොත් ආත්මාර්ථ පක්ෂයෙහිම වැටෙන්නාහු වෙත්."
msgstr ""

#. Paragraph
msgctxt "p2_n5_b14_v9_s4_p5"
msgid "“යහළු බවද මෛත්‍රියද සමූහයා මැද සමාගමයද මනාකොට කරණ ලද්දේවේ. ඉදින් ඒ ධර්මය කැමති වෙහි නම් ප්‍රාඥයින්ගේ ප්‍රශංසාවට සුදුස්සෙක් වෙහිය."
msgstr ""

#. Paragraph
msgctxt "p2_n5_b14_v9_s4_p6"
msgid "“පියාපත් යානාකොට ඇති අහසින් ගමන් කරන්නාවූ වක්වූ බෙල්ල ඇති සුවරාජය, ඒ මම තොපට වරයක් දෙමි. සිත්හි යම්කිසිවක් කැමැත්තෙහි නම් එය ඉල්වව."
msgstr ""

#. Paragraph
msgctxt "p2_n5_b14_v9_s4_p7"
msgid "“කොළ ඇති ගෙඩි සහිත ඒ ගස දක්නේනම් ඉතා යෙහෙක නිධානයක් ලැබූ දිළින්දෙක් මෙන් නැවත නැවත එය සතුටු කරන්නේය."
msgstr ""

#. Paragraph
msgctxt "p2_n5_b14_v9_s4_p8"
msgid "“ඒ ගංගායෙන් අමෘත ජලය ගෙන දිඹුල් ගසට වත්කෙළේය. ඒ ගසේ සිහිල් හෙවණ ඇති සිත් කලුවූ අතු පතර වැඩුණාහුය."
msgstr ""

#. Paragraph
msgctxt "p2_n5_b14_v9_s4_p9"
msgid "“එම්බා ශක්‍ර දෙවෙන්ද්‍රය, මම ගෙඩි සහිත ගස දැක අද යම්සේ සුවපත්වූයෙම්ද එසේ ඔබද සියලු නෑයන් සමග සුවපත් වෙව."
msgstr ""

#. Paragraph
msgctxt "p2_n5_b14_v9_s4_p10"
msgid "දිඹුල් ගස ඵල සහිතකොට ගිරවාටද වර දී සුජාතාව හා සමග දෙවියන්ගේ නන්දනවන නම් උයනට ශක්‍ර තෙම ගියේය.”"
msgstr ""

#. Ending Text
msgctxt "p2_n5_b14_v9_s4_e"
msgid "චූළසුවජාතකං චතුත්ථං."
msgstr ""

#. Section Title
msgctxt "p2_n5_b14_v9_s5"
msgid "431. හාරිත ජාතකය"
msgstr ""

#. Paragraph
msgctxt "p2_n5_b14_v9_s5_p1"
msgid "“මහා බමුණාණෙනි, හාරිත නම් තපස්වීතෙම කාමයන් අනුභව කෙරේයයි මා විසින් මේ කාරණය අසනලදී. කිමෙක්ද, මේ කීම බොරුද, කිමෙක්ද, පිරිසුදුවූයේ වාසය කෙරෙහිද,"
msgstr ""

#. Paragraph
msgctxt "p2_n5_b14_v9_s5_p2"
msgid "“මහරජ, තා විසින් අසනලද වචනය යම්සේද, මේ කාරණය එසේමැයි. නින්දිතවූ මාර්ගයට පිළිපන්නේ වෙමි. මුළාවිය යුතුවූ පඤ්චකාම ගුණයන්හි මුළාවූයේ වෙමි."
msgstr ""

#. Paragraph
msgctxt "p2_n5_b14_v9_s5_p3"
msgid "“සියුම්වූ සියල්ල මනාකොට සිතන්නාවූ ප්‍රඥාව කුමකටද? යම් ප්‍රඥාවකින් උපන්නාවූ රාගය කෙබඳු සිත් ඇත්තේ දුරු නොකරන්නේද,"
msgstr ""

#. Paragraph
msgctxt "p2_n5_b14_v9_s5_p4"
msgid "“මහරජ, ලොකයෙහි යමෙකු කෙරෙහි ප්‍රඥාතොමෝ පිහිට නොලබාද, රාගයද, ද්වෙෂයද මදයද මොහයද යන මේ සතරදෙන අතිශයින් ඉතා බල ඇත්තෝයි."
msgstr ""

#. Paragraph
msgctxt "p2_n5_b14_v9_s5_p5"
msgid "“පූජාවට සුදුසුවූ සිල්වත්වූ පිරිසිදුවූ හාරිත නම් තපස්වීතෙම ප්‍රඥා ඇත්තේය. පණ්ඩිතද වේයයි මෙසේ පින්වත්තෙම අප විසින් සම්භාවනා කරණලදී."
msgstr ""

#. Paragraph
msgctxt "p2_n5_b14_v9_s5_p6"
msgid "“මහරජ, ශුභ වශයෙන් ගත්තාවූ රාගයෙන් යුක්තවූ ලාමකවූ කාම විතර්කයෝ ධර්ම ගුණයෙහි ඇළුණු නුවණ ඇත්තාවූද තපස්වියාට හිංසා කෙරෙත්."
msgstr ""

#. Paragraph
msgctxt "p2_n5_b14_v9_s5_p7"
msgid "“තොපට යහපතෙක් වේවයි, බොහෝදෙනා අතුරෙන් නුවණ ඇත්තේයයි ප්‍රසිද්ධවූයේ විය. තගේ ශරීරයෙහි හටගත්තාවූ ගුණ වර්ණ රූප වර්ණ දෙක කිළුටු කරන්නාවූ මේ රාගය උපන්නේය. එය දුරු කරව,"
msgstr ""

#. Paragraph
msgctxt "p2_n5_b14_v9_s5_p8"
msgid "“නුවණ ඇස අන්ධ කරන්නාවූ බොහෝ දුක් ඇත්තාවූ මහත් විෂයක් වැනිවූ ඒ කාමයන් දුරු කිරීමට ඔවුන්ගේ මුල සොයන්නෙමි. රාගය බැඳුම් සහිතව සිඳිමි."
msgstr ""

#. Paragraph
msgctxt "p2_n5_b14_v9_s5_p9"
msgid "“හාරිත නම්වු සත්‍යවූ පරාක්‍රම ඇති තපස්වීතෙම මෙය කියා කාම රාගය දුරුකොට බඹ ලොවට පැමිණියේ විය.”"
msgstr ""

#. Ending Text
msgctxt "p2_n5_b14_v9_s5_e"
msgid "හරිතචජාතකං 
                
                
                (හාරිතජාතකං (සී. පී.)) පඤ්චමං."
msgstr ""

#. Section Title
msgctxt "p2_n5_b14_v9_s6"
msgid "432. පදමානවක ජාතකය"
msgstr ""

#. Paragraph
msgctxt "p2_n5_b14_v9_s6_p1"
msgid "“බොහෝ ශාස්ත්‍ර දත් විසිතුරු කථා ඇති පාටල නම් ගාන්ධර්වයා ගංගාතොමෝ ගසාගෙන යයි. ගඟ දියෙන් ගෙන යනු ලබනු තැනැත්ත, තට යහපතක් වේවා. මට එක් කුඩා ගාථාවක් කියව."
msgstr ""

#. Paragraph
msgctxt "p2_n5_b14_v9_s6_p2"
msgid "“දුකට පැමිණියහු යම් ජලයකින් තෙමද්ද, ආතුර වූවහු යම් ජලයකින් තෙමෙද්ද, ඒ ජලය මැද මිය යන්නෙමි. එසේවූ පිහිට ඇති තැනින් භය උපනි."
msgstr ""

#. Paragraph
msgctxt "p2_n5_b14_v9_s6_p3"
msgid "“යම් පොළොවෙක බීජයෝ හටගනිද්ද, සත්වයෝ යම් තැනෙක්හි පිහිටියාහුද, ඒ පොළොව මාගේ හිස පෙළයි. පිහිට ඇති තැනින් භය උපනි."
msgstr ""

#. Paragraph
msgctxt "p2_n5_b14_v9_s6_p4"
msgid "“යමක් කරණකොට ගෙණ බත් පිසද්ද, යමක් කරණකොට ගෙණ ශීත නසීද, ඒ මේ ගින්න තෙම මාගේ ශරීරය දවයි. පිහිටවූ තැනින් භය උපනි."
msgstr ""

#. Paragraph
msgctxt "p2_n5_b14_v9_s6_p5"
msgid "“අනුභව කළාවූ යම් ආහාරයකින් බොහෝවූ බ්‍රාහ්මණ ක්ෂත්‍රියයෝ යැපෙද්ද, ඒ ආහාරය තෙම අනුභව කරන ලද්දේ මා විනාශයට පමුණුවයි. පිහිට ඇති තැනින් භය උපනි."
msgstr ""

#. Paragraph
msgctxt "p2_n5_b14_v9_s6_p6"
msgid "“ග්‍රීෂ්ම ඍතූන් සම්බන්ධවූ අන්තිම මාසයෙහි පණ්ඩිතයෝ වාතය කැමතිවෙත්. ඒ වාතය තෙම මාගේ ශරීරය බිඳිනේය. පිහිට ඇති තැනින් භය උපනි."
msgstr ""

#. Paragraph
msgctxt "p2_n5_b14_v9_s6_p7"
msgid "“යම්බඳුවූ ගසක් පක්ෂීහු ඇසුරු කළෝද, ඒ මේ ගස ගිනිපිට කෙරේද, පක්ෂීණි, දිශාවන් භජනය කරව්. පිහිට ඇති තැනින් භය උපනි."
msgstr ""

#. Paragraph
msgctxt "p2_n5_b14_v9_s6_p8"
msgid "“මල්දම් පැලැන්දාවූ සඳුන් සුවඳ ගැල්වූ යමක් සොම්නස් සහිතව ගෙනයෙම්ද, ඒ යෙහෙළිතොමෝ මා ගෙදරින් නෙරපන්නීය. එවැනි පිහිට ඇති තැනින් භය උපනි."
msgstr ""

#. Paragraph
msgctxt "p2_n5_b14_v9_s6_p9"
msgid "“උපන්නාවූ යමකු කරණකොට ගෙණ සතුටුවීම්ද යමකුගේ අභිවෘද්ධිය කැමතිවීම්ද, හෙතෙම මා ගෙයින් නෙරපයි. එසේවූ පිහිට ඇති තැනින් භය උපනි."
msgstr ""

#. Paragraph
msgctxt "p2_n5_b14_v9_s6_p10"
msgid "“රැස්වූ ජනපද වාසීහුද නියම්ගම් වාසීහුද මාගේ වචනය අසත්වා. යම් ජලයෙක් ඇද්ද, ඒ ජලය ගිනි ඇවිල ගත්තේය. යම් රජෙකු කෙරෙන් ක්ෂෙම වේද, ඒ රජහු කෙරෙන් භය උපන්නේය. ඒ කෙසේද යත්."
msgstr ""

#. Paragraph
msgctxt "p2_n5_b14_v9_s6_p11"
msgid "“රජතෙමේද පුරොහිත බ්‍රාහ්මණයාද රට පැහැර ගණියි. එහෙයින් පිහිට ඇති තැනින් භය උපනි. තෙපි තමන් විසින් රක්ෂා කරණලද්දාහු වාසය කරව්.”"
msgstr ""

#. Ending Text
msgctxt "p2_n5_b14_v9_s6_e"
msgid "පදකුසලමාණවජාතකං ඡට්ඨං."
msgstr ""

#. Section Title
msgctxt "p2_n5_b14_v9_s7"
msgid "433. ලොමස කස්සප ජාතකය"
msgstr ""

#. Paragraph
msgctxt "p2_n5_b14_v9_s7_p1"
msgid "“ඉදින් තෝ ලෝමස කස්සප නම්වූ තාපසයා ගෙන්වා පශුඝාතක නම් යාගය කරවන්නේ නම් අතිශයින්ම අජරාමරයෙහි ශක්‍රයා හා සමානවූ රජෙක් වන්නේය."
msgstr ""

#. Paragraph
msgctxt "p2_n5_b14_v9_s7_p2"
msgid "“සය්හය, සමුද්‍රයෙන් වටවූ සාගරයෙන් සිසාරා වැළඳ සිටි හෙයින් කුණ්ඩලාකාරවූ පෘථිවිය නින්දාව සමග නොකැමැත්තෙමි. මෙසේ දැනගණුව."
msgstr ""

#. Paragraph
msgctxt "p2_n5_b14_v9_s7_p3"
msgid "“බ්‍රාහ්මණය, මෙසේ අධර්මයෙන් යම් යසස් ලාභයක් වේද, යම් ධන ලාභයක් ඇද්ද, එයටද අපායෙහි වැටෙන පරිද්දෙන් යම් වෘත්තියක් ඇද්ද, අධර්මචර්යාවෙන් හෝ යම් වෘත්තියක් ඇද්ද, ඇයටද නින්දා වේවා."
msgstr ""

#. Paragraph
msgctxt "p2_n5_b14_v9_s7_p4"
msgid "“ඉදින් පාත්‍රයක් ගෙණ ගෘහ රහිතවූයේම භික්ෂාවෙහි හැසිරෙන්නෙම් නමුත් අධර්මයෙන් යම් සෙවීමක් ඇද්ද, ඊට වඩා ඒ පිඬු සිඟීමෙන් ජීවත්වීමම උතුම් වේ."
msgstr ""

#. Paragraph
msgctxt "p2_n5_b14_v9_s7_p5"
msgid "“ලෝකයෙහි අනිකෙකුට හිංසා නොකරන්නේ ඉදින් පාත්‍රයක් ගෙණ ගෙයක් නැත්තේම පිඬු සිඟා ඇවිදින්නෙම් නම් එය රාජ්‍යයටද වඩා උතුම් වේ."
msgstr ""

#. Paragraph
msgctxt "p2_n5_b14_v9_s7_p6"
msgid "“චන්ද්‍රතෙම අඳුරු නසන හෙයින් බල නම් වන්නේය. සූර්යයාද එහෙයින්ම බල නම් වන්නේය. මහණ බමුණෝ හොඳ නරක ඉවසීමෙහි සමර්ථ හෙයින් බල නම්වෙති. සමුද්‍රයාගේ වෙරලද තමා ඉක්ම නොයන හෙයින් බල නම්වේ. ස්ත්‍රීහු වනාහි මෙකී බලයන්ට වඩා බල නම් වෙත්."
msgstr ""

#. Paragraph
msgctxt "p2_n5_b14_v9_s7_p7"
msgid "“යම්සේ උග්‍ර තපස් ඇති ලෝමස කාශ්‍යප නම්වූ ඍෂීහු ලවා චන්ද්‍රාවතී තොමෝ තම පියාට වැඩ පිණිස වාජපෙය්‍ය නම් යාගය කරවීද, එසේ හෙයිනි."
msgstr ""

#. Paragraph
msgctxt "p2_n5_b14_v9_s7_p8"
msgid "“ලෝභය හේතුකොටගෙණ කරණ ලද්දාවූ පඤ්ච කාමය හේතුකොට ඇත්තාවූ ඒ පාප කර්මය කටුක විපාක ඇත්තේයි. ඒ කර්මයාගේ මුල් හේතුව සොයන්නෙමි. බන්ධන සහිතවූ රාගය සිඳින්නෙමි."
msgstr ""

#. Paragraph
msgctxt "p2_n5_b14_v9_s7_p9"
msgid "“මහරජ, ලෝකයෙහි ඉතා බොහෝවූද කාමයන්ට නින්දාවේවා. මෙකී කාම ගුණයන්ට වඩා තපසම උතුම්වේ. එහෙයින් කාමයන් හැර තපස කරන්නෙමි. රටද මේ චන්ද්‍රාවතී නම් රාජ කුමාරිකාවද ඔබටම වේවා.”"
msgstr ""

#. Ending Text
msgctxt "p2_n5_b14_v9_s7_e"
msgid "ලොමසකස්සපජාතකං සත්තමං."
msgstr ""

#. Section Title
msgctxt "p2_n5_b14_v9_s8"
msgid "434. චක්කවාක ජාතකය"
msgstr ""

#. Paragraph
msgctxt "p2_n5_b14_v9_s8_p1"
msgid "“කාශාය වස්ත්‍ර පෙරෙවියන් බඳුවූ රන්වන් පැහැ ඇති දෙදෙන දෙදෙනව සතුටු සිත් ඇතිව හැසිරෙන පක්ෂීවූ තොපට කියමි. හෙවත් තොපගෙන් විචාරමි. එම්බා පක්ෂීනි, මිනිසුන් අතුරෙහි කිනම් පක්ෂියා කියා තොපගේ ජාතිය ප්‍රශංසා කෙරෙද්ද, එබැවින් එය කියව් නොහොත් පක්ෂීන් හා මිනිසුන් අතුරෙහි කිනම් පක්ෂියයි කියා තොපගේ ජාතිය පසසත්ද,"
msgstr ""

#. Paragraph
msgctxt "p2_n5_b14_v9_s8_p2"
msgid "මනුෂ්‍ය හිංසකය, ඔවුනොවුන්ට අනුගතවූ ප්‍රිය සංවාස ඇතිව අප චක්‍රවාකයයි මිනිසුන් අතුරෙහි කියත්. පක්ෂීන් අතුරෙහි කල්‍යාණ භාවයෝ යයි සම්මත වෙමු. නිර්භය ස්වභාව ඇත්තෝ වෙමු. පියුම් විලෙහි හැසිරෙමු. (ආහාරය පිණිස පාපයක් නොකරමු.)"
msgstr ""

#. Paragraph
msgctxt "p2_n5_b14_v9_s8_p3"
msgid "“අලාමකවූ චක්‍රවාකයෙනි, තොපගේ ශක්තියද වර්ණයද අලාමකවූ ස්වරූප ඇත්තේය. එහෙයින් කිමෙක්ද, මේ විලෙහි කවර ඵලයන් අනුභව කෙරෙද්ද, කවරෙකුගේ ශරීරයෙන් මස් කන්නාහුද, කිනම් ආහාරයක් අනුභව කරව්ද,"
msgstr ""

#. Paragraph
msgctxt "p2_n5_b14_v9_s8_p4"
msgid "“කව්ඩුව, මේ විලෙහි ඵලයෝ නැත්තාහ. චක්‍රවාකයාට මස් කන්ට කොයින්ද? එහෙයින් අපි සෙවෙල් අනුභව කරන්නෝ වෙමු. ගස්පොතු නැති ජලය භෝජන ඇත්තෝ වෙමු. ආහාර පිණිස පාපයක් නොකරමු."
msgstr ""

#. Paragraph
msgctxt "p2_n5_b14_v9_s8_p5"
msgid "“චක්‍රවාකය, මේ තොපගේ ආහාරය මට රුචිනොවේ. එසේහෙයින් මේ ජාතියෙහි ආහාරයට සමාන ආහාර ඇත්තේ නොවෙයි” කියා මට පෙර වූයේය. ඉන්පසු මට අන් පරිද්දෙකින් වීයයි මෙසේ මේ තොපගේ ශරීර වර්ණයෙහි මට විමතියක් හටගත්තීය."
msgstr ""

#. Paragraph
msgctxt "p2_n5_b14_v9_s8_p6"
msgid "“මම වනාහි මස්ද ගෙඩිද ලුණු සහිතවූද තෙල් සහිත වූද, ආහාරයන් අනුභව කරන්නෙමි. සංග්‍රාම භූමියෙහි ශූරයෙකු මෙන් හැරගෙන මිනිසුන් කෙරෙහිවූ රසය අනුභව කරන්ට ලබමි. එසේවුවත් චක්‍රවාකය, තාගේ වර්ණය යම්සේද, එබඳුවූ වර්ණයෙක් මට නොම ඇත්තේය."
msgstr ""

#. Paragraph
msgctxt "p2_n5_b14_v9_s8_p7"
msgid "“කව්ඩුව, තෝ අපිරිසිදු දේ අනුභව කිරීම ඇත්තෙහිය. ප්‍රමාදවූ කෙණෙහි වැටෙන සුළුය. තට කන බොන දෙය දුකින් ලැබේ. වෘක්ෂ ඵලයෙන්ද සොහොන් මැද යම් මසක් ඇත්නම් එයින්ද නොසතුටු වන්නෙහිය."
msgstr ""

#. Paragraph
msgctxt "p2_n5_b14_v9_s8_p8"
msgid "“ක්ෂණයෙහි වැටෙන සුලුවූ කාකය, යමෙක් තෙම සැහැසිකමින් ලබාගෙන අනුභව කෙරේද, එහෙයින් ඔහුට ස්වභාව ධර්මයතෙම ගර්හා කරන්නේය. එසේ උපක්‍රොශ කරණ ලද්දේ වර්ණයද බලයද දුරුකෙරේ."
msgstr ""

#. Paragraph
msgctxt "p2_n5_b14_v9_s8_p9"
msgid "“ඉදින් සැහැසිකමක් නොකිරීමෙන්ද, අනුන් නොනැසීමෙන්ද නිමියාවූ හෙවත් දැහැමින් ලද්දාවූ මඳවූද ගොදුරු කා නම්, එකල්හී ඔහුගේ ශරීරය ශක්තියද වර්ණයද වන්නේය එසේහෙයින් සියලු වර්ණය ආහාරයෙන්ම හටගන්නේ නොවේ.”"
msgstr ""

#. Ending Text
msgctxt "p2_n5_b14_v9_s8_e"
msgid "චක්කවාකජාතකං අට්ඨමං."
msgstr ""

#. Section Title
msgctxt "p2_n5_b14_v9_s9"
msgid "435. හලිද්දීරාග ජාතකය"
msgstr ""

#. Paragraph
msgctxt "p2_n5_b14_v9_s9_p1"
msgid "“වනයෙහි ඉතා දුර සෙනසුන්හි ශීතාදිය ඉවසන්නට පිළිවන. යම් කෙනෙක් ගමෙහි ඉවසත්ද ඔව්හු එයට වඩා අතිශයින් උදාරවෙත්."
msgstr ""

#. Paragraph
msgctxt "p2_n5_b14_v9_s9_p2"
msgid "“පියාණෙනි, මම වනයෙන් ගමට පැමිණ කෙබඳු ශීලයක් කෙබඳු ව්‍රතයක් කෙබඳුවූ පුරුෂයකු සේවනය කරන්නෙම්ද, මට එය විචාරණ ලද්දෙහි කියව."
msgstr ""

#. Paragraph
msgctxt "p2_n5_b14_v9_s9_p3"
msgid "“පුත්‍රය, යමෙක් තා හා විශ්වාස කරන්නේද, තාගේ විශ්වාසයද බොහෝ කලක් පවත් වන්නේද, යමෙක් තාගේ වචනය අසනු කැමැත්තේද, යමෙක් තාගේ වචනය ඉවසන්නේද ඔහු මේ වනයෙන් ගියේ සෙවණය කරව."
msgstr ""

#. Paragraph
msgctxt "p2_n5_b14_v9_s9_p4"
msgid "“යමෙකුගේ කයින්ද වචනයෙන්ද, සිතින්ද වැරදි කිරීමක් නැද්ද, ඔහු ලෙහි සිටි පුත්‍රයෙකු සේ පිහිටුවා මේ වනයෙන් ගියේ සේවනය කරව."
msgstr ""

#. Paragraph
msgctxt "p2_n5_b14_v9_s9_p5"
msgid "“යමෙක් වනාහි සුචරිත ධර්මයෙන් හැසිරේද, එසේ හැසිරෙන්නේද මානය නොකරේද, විසුද්ධ නම් දශකුශලයන් කරන්නාවූ සප්‍රාඥ වූ ඔහු මෙයින් ගමට ගියෙහි භජනය කරව."
msgstr ""

#. Paragraph
msgctxt "p2_n5_b14_v9_s9_p6"
msgid "“පුත්‍රය, ඉදින් සියලු දඹදිව් තලය මිනිසුන් රහිතවූ නමුදු ස්ථිරවූ පැවැත්මක් නැති හෙයින් කහපාට සායම් පෙවීමක් වැනිවූ වඳුරෙකුට බඳු සිත් ඇති ඇලීම් නොඇලීම් දෙකින් යුක්තවූ එබඳු පුරුෂයා සේවනය නොකරව."
msgstr ""

#. Paragraph
msgctxt "p2_n5_b14_v9_s9_p7"
msgid "“කිපුනාවූ සර්පයෙකු වැනිවූ අශූචි තැවරුණු මහා මාර්ගයක් වැනිවූ අඥානයා විෂමවූ මාර්ගය යානාවකින් යන්නෙකු මෙන් දුරින් දුරු කරව."
msgstr ""

#. Paragraph
msgctxt "p2_n5_b14_v9_s9_p8"
msgid "“පුත්‍රය, අඥානයා අධික වශයෙන් සේවනය කරන්නහුට අනර්ථයෝ වැඩෙත්. සියලු කල්හි පස මිතුරුවූම අඥානයා හා සමාගමයට නොයව."
msgstr ""

#. Paragraph
msgctxt "p2_n5_b14_v9_s9_p9"
msgid "“පුත්‍රය, එහෙයින් මම තාගෙන් ඉල්වමි. මාගේ වචනය කරව, අඥානයා හා සමාගමට නොයව, කුමක් හෙයින්දයත්, අඥානයන් හා සංගමයතෙම දුක්වන්නේය.” (එහෙයිනි.)"
msgstr ""

#. Ending Text
msgctxt "p2_n5_b14_v9_s9_e"
msgid "හලිද්දිරාගජාතකං නවමං."
msgstr ""

#. Section Title
msgctxt "p2_n5_b14_v9_s10"
msgid "436. සමුග්ග ජාතකය"
msgstr ""

#. Paragraph
msgctxt "p2_n5_b14_v9_s10_p1"
msgid "“පින්වත්නි, තෙපි තුන්දෙනා කොයි සිට එව්ද, මෙහි මනාකොට ආවාහු ආසනයෙහි හිඳගනිව්. පින්වත්නි, සුව කවරහුද, කිම නිරෝගවම්ද, තොපගේ මෙහි පැමිණීම බොහෝ කලකින්ම විය."
msgstr ""

#. Paragraph
msgctxt "p2_n5_b14_v9_s10_p2"
msgid "“තපස්විය, හුදකළාවූයේ මමම මෙහි පැමිණියේ වෙමි. මට දෙවැනිවූ කිසිවෙක් නොම ඇත්තේය. පින්වත තෙපි තුන්දෙනා කොයින් ආවාහුදැයි ඔබ විසින් කුමක් සඳහා කියන ලදද."
msgstr ""

#. Paragraph
msgctxt "p2_n5_b14_v9_s10_p3"
msgid "“තෝ වනාහි තනිව බඩ තුළ කරඬුවෙක්හි බහා තබන ලද්දාවූ තොපගේ භාර්යාවද විය. තාගේ කුක්ෂියට පැමිණියාවූම තා විසින් රක්ෂා කරණ ලද්දාවූ ඕතොමෝ වායු පුත්‍රනම් විද්‍යාධරයෙකු හා ඒ ඇතුළු කුක්ෂියෙහිදීම ක්ලෙශවශයෙන් ඇලුණීවේ. (මෙසෙයින් තෙපි තුන්දෙනායයි කීමි."
msgstr ""

#. Paragraph
msgctxt "p2_n5_b14_v9_s10_p4"
msgid "“තපස්වීහු විසින් කියන ලද්දාවූ කලකිරුණු ස්වභාව ඇති. ඒ දානවතෙම එහිලා තමා බඩතුබූ කරඬුව වමෑරීය. ඊට අනතුරුව වායු පුත්‍ර නම් විද්‍යාධරයා හා ඔහු කෙරෙහි ඇළුනාවූ පිවිතුරු ලේ බර දරන්නාවූ භාර්යාව දුටුවේය."
msgstr ""

#. Paragraph
msgctxt "p2_n5_b14_v9_s10_p5"
msgid "“උග්‍රවූ තපස් අනුව පවත්නාවූ ඔබ විසින් කාරණය මනාකොට දක්නා ලදී. එසේහෙයින් යම්සේ ඒකාන්තයෙන් මෙහිලා මාගේ ප්‍රාණය මෙන් රක්නා ලද්දී මා කෙරෙහි දුෂ්ටවූවා අනික් පුරුෂයෙකු කැමතිවීද, එහෙයින් යම්පුරුෂ කෙනෙක් ස්ත්‍රීන්ගේ වසඟයට ගියාහුද ඔව්හු හීනයෝ වෙත්."
msgstr ""

#. Paragraph
msgctxt "p2_n5_b14_v9_s10_p6"
msgid "“වනයෙහි වසන්නාවූ තපස්වීහු විසින් ගින්නක් මෙන් මා විසින් දාවල්ද රාත්‍රියෙහිද උපස්ථාන කරණ ලද ඕතොමෝ පතිව්‍රතා ධර්මයෙන් ඉවත්ව අධර්මයෙහි හැසුරුණේය. එහෙයින් ස්ත්‍රීන් සමග සම්බන්ධය නොකටයුතු ස්වරූප ඇත්තේයි."
msgstr ""

#. Paragraph
msgctxt "p2_n5_b14_v9_s10_p7"
msgid "“මාගේ ශරීර මධ්‍යයෙහි හෙවත් කුසතුල සිටියා යයිද මෝතොමෝ මාගේ යයිද අසත්පුරුෂවූ සංයම නැත්තාවූ තැනැත්තියයි මම සිතීමි. ඕතොමෝ පතිව්‍රතා ධර්මයෙන් ඉවත්ව අධර්මයෙහි හැසුරුනේය. එහෙයින් ස්ත්‍රීන් හා එක්වීම නොකළ යුත්තේ වේ."
msgstr ""

#. Paragraph
msgctxt "p2_n5_b14_v9_s10_p8"
msgid "“මා විසින් මනාකොට රක්නා ලද්දීයයි කෙසේ නම් විශ්වාස කෙරෙම්ද, නොයෙක් සිත් ඇති ස්ත්‍රීන් කෙරෙහි රැකීමක් නම් නැත. එය එසේමැයි. මොහු වනාහි ලෝකශ්වාද වශයෙන් පිරවීමට අපහසු හෙයින් සමුද්‍ර පාතාලයයි කියන ලද ප්‍රපාතය හා සමානය. මෙහි ප්‍රමාදවූ පුරුෂ තෙම ව්‍යසනයට පැමිණේ."
msgstr ""

#. Paragraph
msgctxt "p2_n5_b14_v9_s10_p9"
msgid "“එහෙයින් යම් කෙනෙක් ස්ත්‍රීන් කෙරෙන් දුරුවූවාහු හැසිරෙද්ද, ඔහු සුව ඇත්තාහු පහවූ ශොක ඇත්තාහු වෙත්. උතුම්වූ මේ ක්ෂෙමවූ කාරණය ප්‍රාර්ථනා කරන්නේ ස්ත්‍රීන් හා සමග එක්වීම නොකරන්නේය.”"
msgstr ""

#. Ending Text
msgctxt "p2_n5_b14_v9_s10_e"
msgid "සමුග්ගජාතකං දසමං."
msgstr ""

#. Section Title
msgctxt "p2_n5_b14_v9_s11"
msgid "437. පූතිමාංශ ජාතකය"
msgstr ""

#. Paragraph
msgctxt "p2_n5_b14_v9_s11_p1"
msgid "“යෙහෙළිය, පූතිමාංශ නම් තී හිමියාගේ බැලීම මට රුචිනොවේ. මෙබඳුවූ යහළුවා කෙරෙන් දුරින් දුරු වන්නේය."
msgstr ""

#. Paragraph
msgctxt "p2_n5_b14_v9_s11_p2"
msgid "“උතුම්වූ මේ වේණීතොමෝ ස්වාමියාහට යෙහෙළිය වර්ණනා කරයි. ආවාවූ මේලමාතා නම් එළුදෙන නැවත යන්නියට අනුව ශොක කරයි."
msgstr ""

#. Paragraph
msgctxt "p2_n5_b14_v9_s11_p3"
msgid "“යහළුව, යම්බඳුවූ තෝ මළවුන්ගේ ආකාරය කොට ලඟට එන්ට ප්‍රථම බැලුයෙහිද ඒ නුඹ වනාහි පරීක්ෂා බුද්ධි නැත්තේ උමතුවූවෙක් වෙහිය."
msgstr ""

#. Paragraph
msgctxt "p2_n5_b14_v9_s11_p4"
msgid "“නුවණැත්තේ නුසුදුසු කල්හි නොබලන්නේය. සුදුසු කාලයෙහි බලන්නේය. කුමක් හෙයින්දයත්, යමෙක් බලන්නට නුසුදුසු කල්හි බලාද, හෙතෙම පූතිමාංශ නම් හිවලා මෙන් සිතුවිලි සිතයි."
msgstr ""

#. Paragraph
msgctxt "p2_n5_b14_v9_s11_p5"
msgid "“යෙහෙළිය; මට ප්‍රිය වේවා, මට සතුටු පඬුරුදෙව, මාගේ ස්වාමිතෙම මනාව ජීවත්වූයේය. ප්‍රියයන් විචාරන්නීය, මා හා සමග එව."
msgstr ""

#. Paragraph
msgctxt "p2_n5_b14_v9_s11_p6"
msgid "“යෙහෙළිය, තිට ප්‍රිය වේවා, තිට සතුටු පඬුරු දෙමි. මහත්වූද පිරිවර හා සමග එන්නෙමි. ඒ අපට ආහාරය පිළියෙළ කරව."
msgstr ""

#. Paragraph
msgctxt "p2_n5_b14_v9_s11_p7"
msgid "“යම් කෙනෙකුන්ට ආහාරය පිළියෙල කරම්ද, ඒ තොපගේ පිරිවර කෙබඳුද, ඒ සියල්ලෝ කිනම් ඇත්තාහුද, එය මට විචාරණ ලද්දී කියව."
msgstr ""

#. Paragraph
msgctxt "p2_n5_b14_v9_s11_p8"
msgid "“මාලියයාද, චතුරක්ඛයාද, පිංගියයාද නැවත ජම්බුකයාද මාගේ පිරිවර මෙබඳුය. හෙවත් පන්සියය බැගින් පිරිවර ඇති මේ බල්ලෝ සතර දෙන මාගේ පිරිවරය. ඔවුන්ට සෑහෙන ආහාරය පිළියෙල කරව."
msgstr ""

#. Paragraph
msgctxt "p2_n5_b14_v9_s11_p9"
msgid "“ගෙදරින් නික්මුණාවූ තොපගේ බඩුද විනාශ වන්නේය. තොපගේ යහළුවාට නිරෝග බව මමම කියන්නෙම්. මෙහිම වාසය කරව, නොයවයි” කීයේය."
msgstr ""

#. Ending Text
msgctxt "p2_n5_b14_v9_s11_e"
msgid "පූතිමංසජාතකං එකාදසමං."
msgstr ""

#. Section Title
msgctxt "p2_n5_b14_v9_s12"
msgid "438. තිත්තිර ජාතකය"
msgstr ""

#. Paragraph
msgctxt "p2_n5_b14_v9_s12_p1"
msgid "“තා විසින් දෙනලද බත් ඇති යමෙක් තාගේ නිදොස්වූ දරුවන් කෑයේද, ඔහු කෙරෙහි දළ හෙළව, හෙවත් ගසව, තාගේ අතින් ජීවත්වූයේ නොමිදේවා."
msgstr ""

#. Paragraph
msgctxt "p2_n5_b14_v9_s12_p2"
msgid "“අතිශයින් දරුණුවූ පුරුෂතෙම කිරි මවකගේ වස්ත්‍රයක් මෙන් කිළුටුවූයේය. එහෙයින් මොහුගේ යම් තැනෙක්හි දළ ගසම්ද, එබඳු තැනක් නොදකිමි."
msgstr ""

#. Paragraph
msgctxt "p2_n5_b14_v9_s12_p3"
msgid "“කළගුණ නොදන්නාවූ නිතර වරද දක්නා සුළුවූ පුරුෂයාහට ඉදින් සියලු පොළොව දුන්නේවී නමුත් ඔහු නොම සතුටු කළ හැක්කේය."
msgstr ""

#. Paragraph
msgctxt "p2_n5_b14_v9_s12_p4"
msgid "“මනා බාහු ඇත්ත, කිමෙක්ද, ඉක්මන් ස්වභාව ඇත්තේ මානවකයෙකු හා පෙරළා ආයේ වෙහි. මෙහිලා තට මොහු විසින් කටයුතුවූ කිනම් වැඩක් ඇද්ද, මා විසින් විචාරණ ලද්දේ මේ කාරණය කියව."
msgstr ""

#. Paragraph
msgctxt "p2_n5_b14_v9_s12_p5"
msgid "“තාගේ යහළුවූ යහපත් ස්වභාව ඇති යම් වටුවෙක් ඇද්ද, අද ඒ පුරුෂයාගේ කර්මාන්තයන් අසා වධය සැක කරමි. මම අද වටුවා සුවපත්යයි නොසිතමි."
msgstr ""

#. Paragraph
msgctxt "p2_n5_b14_v9_s12_p6"
msgid "“මේ පුරුෂයාගේ ජීවිකා පැවැත්ම ගැලපීමට කවර නම් කර්මාන්තයන් ඇසුයෙහිද, පුරුෂයාගේ කිනම් ප්‍රතිඥාවක් හෝ අසා මානවකයා විසින් තිත්තිර පණ්ඩිතයා මරණ ලදැයි සැක කෙරෙහිද?"
msgstr ""

#. Paragraph
msgctxt "p2_n5_b14_v9_s12_p7"
msgid "“කාළිංග දෙශයේ හැසිරෙන ලදහ. වෙළඳාම කරණ ලදී. වේවැලගෙන හැසිරිය යුතුවූ කණු ඇති මාර්ගයද පුරුදු කරණ ලදී. නළුවන් සමගද හැසිරෙන ලදී. වරදැල් වැද්දන් සමගද හැසිරෙන ලදී. සභා මධ්‍යයෙහි මුගුරෙන් යුද්ධ කරණ ලදී."
msgstr ""

#. Paragraph
msgctxt "p2_n5_b14_v9_s12_p8"
msgid "“ඔහු විසින් ලිහිණිද බඳනාලදහ. නැළියෙන් මැනීමද කරණලදී. අක්ෂධූර්තයෝ (හෙවත්) පසැටින් ක්‍රීඩා කරන්නාහු පුරුදු කරණ ලදහ. ශීලසංයමය ඉක්මවනලද්දේ අර්ධ රාත්‍රියෙහි ලේ නොවැගිරෙන සේ කෙළේ. ආහාර පිළිගැන්මෙන් මොහුගේ අත්ද දැවුනාහ."
msgstr ""

#. Paragraph
msgctxt "p2_n5_b14_v9_s12_p9"
msgid "“ජීවිකා වෘත්තිය ගැළපීම පිණිස මේ පුරුෂයාගේ ඒ කර්මාන්තයන් ඇසීමි. යම්සේ මේ වටුවාගේ ලොම් පිඩ ජටාවෙහි දක්නාලැබේද, එහෙයින් ගවයෝද මොහු විසින් නසනලදහ. වටුවා ගැන කියනුම කවරේද.”"
msgstr ""

#. Ending Text
msgctxt "p2_n5_b14_v9_s12_e"
msgid "දද්දරජාතකං ද්වාදසමං."
msgstr ""

#. Sutra Ending
msgctxt "p2_n5_b14_v9_e"
msgid "නවකනිපාතං නිට්ඨිතං."
msgstr ""

